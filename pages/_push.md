
Tiltshift design voert software design thinking projecten uit. Onze missie is Good Public Tech. Daarmee bedoelen we dat we digitale oplossingen maken met de volgende eigenschappen:

- dient de mens: ontworpen voor en met mensen
- zit goed in elkaar: gemaakt door specialisten
- zorgt voor echte verandering: forceert digitale transformatie
- beweegt mee: wordt levend en actueel gehouden
- is van ons samen: open proces, open resultaten
- werkt gewoon: geen producten, maar diensten
- is duurzaam: geen verspilling, geen rotzooi

Tiltshift design richt zich primair op innovatie van de publieke uitvoering, dat wil zeggen: nieuwe, creatieve tools die in de praktijk gebruikt worden door uitvoerende ambtenaren om hun werk beter te kunnen doen.

De code bases van de oplossingen die gemaakt worden door Tiltshift design worden open source ter beschikking gesteld en worden aan het einde van een project overgedragen aan Tiltshift Apps voor beheer.

<hr>

Tiltshift design kent twee primaire methodes voor innovatie: Fixxx en Push, zie figuur 1.

Fixxx is een methode die we inzetten om een concreet maar vaak “wicked” probleem op te lossen, waarbij de context van het probleem vaak nog niet helemaal duidelijk is. Hierover lees je meer in de handleiding Fixxx methode [1].

Push richt zich daarentegen op situaties waarin de context grotendeels is uitgewerkt, en er al een idee is voor de beoogde oplossingsrichting dat verder moet worden uitgewerkt en getoetst. Push is wat dat betreft vergelijkbaar met een design sprint, met als grote verschil dat het doel van een Push is dat de oplossing/aanpassing in de praktijk werkt en gebruikt wordt.

Beide methodes zijn software design thinking methodes, dat wil zeggen dat ze het framework van design thinking aanhouden wat betreft de manier van werken en de fasering, en dit combineren met agile development.